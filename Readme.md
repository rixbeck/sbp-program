# Sétáló Budapest

A [Sétáló Budapest][#sbphome] program koncepcióját Puzsér Róbert alkotta meg [2018-ban][#u2b-sbpstart], hogy a 2019-es önkormányzati választásokra egy zöld alternatívát kínáljon a budapesti választópolgároknak, ezen keresztül pedig kísérletet tegyen pártpolitikától független, civil alapokra helyezett kultúrális és politikai precedensek felállítására.

A kezdeményezés szakítani kíván a jelenkor, magyar politikai beidegződéseivel és leszámolást hírdet a párthatalmi elit megszokottá vált, társadalmat megosztó kommunikációjával, előtérbe helyezve olyan minimumokat mint az átláthatóság és számonkérhetőség, aminek általános hiánya a jelen politikai atmoszférában mára elinflálta annak hitelességét. 

A Sétáló Budapest víziója és a Cetrum - mint a fennálló [kétpólusú politikára][#u2b-6000] adott válasz - megképzésének össztársadalmi igénye létrehívta a Állampolgárok a centrumban Egyesületet, amely közösségi finanszírozásból, civil aktivisták segítségével összegyűjtötte az őszi, önkorményzati választásokon való részvételhez szükséges ajánlásokat, így Puzsér Róbertet az egyesület képviseletében, a Nemzeti Választási Bizottság Budapest főpolgármesteri címre, jelöltként nyílvántartásba vette.

## A Program

A [Sétáló Budapest program][#sbp-program-main] Budapest legégetőbb problémáira, de elsősorban a fokozott autóközpontúságra kínál alternatívát, egy központi, összefüggően bejárható sétálóövezet kialakításával, valamint annak mintájára kerületenként is érvényesíteni kívánja az élhető, zöld és emberközpontú szemléletet. 

A program bevezetőjéből kiderül, hogy annak kidolgozásákor fundamentális szempont volt, hogy a politikai hagyományokkal szakítva az ne ígérjen vagy kínáljon olyan vállalásokat amelyekre az Önkormányzat hivatalának jogi vagy pénzügyi lehetősége nincs, ugyanakkor a legmagasabb szakmai színvonalat képviselje, mindenek előtt szemelőtt tartva a városban élők érdekeit.

Ezt a szakmai ignyességet alátámasztja, hogy több mint 70 szerző - köztük közlekedés-mérnökök, közlekedés- és várostervezésben, urbanisztikában, vállalkozás szervezésben jártas szakemberek - több hónapos, összehangolt munkájával állt össze a dokumentum, akik közül néhányan névük feltüntetését nem vállalhatták. 

A [150 oldalas, 11 fejezetből álló dokumentum][#sbp-program-full] a 2019-es választások idején nemcsak szakmai alapossága, társadalmi profitabilitása és a felvetetett nagyvárosi életmódra adott válaszok tekintetében tekinthető iránymutatónak, hanem azért is mert a többi aspiráns párt által támogatott főpolgármester jelölt egyike sem állt elő dokumentált tervvel Budapest jövőjét, élhetőségét illetően. Valójában ez az eredmény igazolni látszik azt a feltevést, hogy a Centrum civil bázisa képes politikai precedenseket teremteni. Jelen esetben precedensnek tekinthető, hogy - ugyan a mai politikai kultúra módszeresen eródálta el a választási programalkotás folyamatát és azt lezüllesztette a bazári kereskedők ígéreteinek színvonalára - a program nem a választók vágyainak kielégítését hanem elsődleges érdekeit szolgálja.

A program "az élhető város" és "zöld alternatíva" kifejezések említésével jelenik meg leggyakrabban a hírportálok és videómegosztók felületén de ezeken a címszavakon messze túlmutató témaköröket érintve kíván Budapest problémáira választ adni. 

### A programalkotás folyamata

A programkészítés az alábbi lépések mentén zajlott:

* 60 oldalas belső vitairat készítése
* Civil szervezetek visszajelzése és véleményezése 
* A program részleteinek publikus megvitatása során elhangzott visszajelzések beemelése a programba 
* Programbemutató 

### A Program tartalmi elemei

A [**fővárosi önkormányzás szervezeti kérdései**][#sbp-ch1] fejezet tisztázza az Önkormányzat működésének alapfeltételeit, a kerületekkel és elővárosokkal szoros együttműködésre való törekvés alapvető fontosságát, az agglomerációs önkormányzati társulás megalapítását. A teljes transzparencia, a közbeszerzések alapelveinek tisztázása mellett a döntéselőkészítés - civil szervezetek és ellenzékük felé - nyitottá tételének fontossága jelenik meg és megfogalmazza, hogy a célok megvalósítása érdekében fel kívánja számolni a "politikai oldalak mentén" keletkezett [törésvonalakat][#mandi-vona].

A [**Városszerkezet**][#sbp-ch2] témakör először is rendszerezi a város jelenlegi szerkezetéből adódó problémákat majd az emberközpontúság szempontjai mentén rendezési javaslatot kínál. Kitér az elhanyagolt és elhagyott területek hasznosítására, a belváros tehermentesítésének módjaira.

A szerkezeti kérdéseket követően [**városarculati és örökségvédelmi stratégiát**][#sbp-ch3] határoz meg a program melyben fokozott közösségi szerephez jutnak a terek, az autós forgalom alól felszabadított zónák. Tervezi a műemlékek megelőző karbantartását és a város számára jól megjegyezhető arculatot alakít ki, elsősorban az üzletek és hirdetések tekintetében, majd tisztázza, hogy a Duna és a lakók között pedig szerves kapcsolatot kíván teremteni.

A program - mind terjedelmében, mind pedig tematikájában - talán legfajsúlyosabb fejezete, a [**közlekedés**][#sbp-ch4] igyekszik választ adni Budapest egyik legneuralgikusabb kérdésére és egyensúlyba kívánja hozni Budapest jelenlegi autó szemléletű közlekedésszervezését az emberközpontúsággal. A szerzők nem estek abba a hibába, hogy egy - a programban meghatározott léptékű - sétálózóna bevezetésének javaslatával ne térnének ki az ezt támogató, megfelelő minőségű közösségi- és tömegközlekedés, valamint parkolási megoldások felvetésére, mindvégig szemelőtt tartva az ésszerű megvalósíthatóságot.

Az eddigiekben egymásra épülő tematikát váltja a hulladékgazdálkodást és köztisztaságot érintő [**Városi környezet és környezetvédelem**][#sbp-ch5] című fejezet amely nem csak Budapest, hanem globális léptékű szemléletmód változásra ösztönöz. Célokat tűz ki a szelektív hulladékgyűjtés és -feldolgozás kérdékörében és a lomtalanítás rendszerében kardinális változások eszközlését terjeszti elő.

A [**Zöld infrastruktúra**][#sbp-ch6] témakör komoly terjedelmű megoldásrendszere nemcsak Budapest fogyatkozó zöldfelületének megóvásának, rehabilitációjának kérdéseire szeretne választ adni hanem tisztázza a város egyes szegmenseinek (úgy mint pl. kertvárosok, lakótelepek, barnazónák, stb.) zöldebbé, élhetőbbé tételét a zöld infrastruktúra fenntarthatóságának alapproblémáit is.

A [**Főváros éjszakai gazdasága és nappali kultúrája**][#sbp-ch7] fejezetben az utóbbi évek belvárosi, ingatlanpicai helyzetének megváltozásából és a jelenlegi tömegturizmusból adódó konfliktusok feloldására találunk lehetséges megoldásokat. Fontos szempontnak tekinti, és egyensúlyt kíván teremteni az éjszakai szórakozóhelyek, a turizmus és a lakhatáshoz, pihenéshez való jog között. Ellenpontot kíván állítani a tömegkultúrának azzal, hogy támogatni kívánja az igényes szórakozás lehetőségét.

A budapesti lakhatási problémák enyhítésére, felszámolására próbál megoldást kínálni a [**Lakhatás és hajléktalanság**][#sbp-ch8] fejezet. Budapesten lakások ezrei állnak üresen, miközben társadalmi csoportok szorulnak az utcára vagy szabályozatlan - és számukra hátrányos - körülmények között próbálnak a megélhetés és a lakhatás között egyensúlyozni. A szociálisan rászorulók, fiatalok és idősek számára is létkérdésnek bizonyuló lakbér kérdésben vet fel - többek közt - megoldást ami hidat képezhet a piaci és szociális bérlési alternatívák között. A hajléktalanság problémájára inkább a megelőzésben, a családok egybentartásának támogatásában vet fel javaslatokat.

[**Szociális ellátások és egészségügy**][#sbp-ch9] - a kormányzatok sajátos hozzáállása az egészségügy és szociális ellátások problémájához valamint az önkormányzatok szinte zéró mozgástere diszkrét határvonalat jelöl ki a lehetőségek között. A kerületek közötti koordináció, egységes előjegyzési betegirányítási rendszer és az egészségmegőrzés, megelőzés szintjén lát a program alkotója beavatkozási lehetőséget.

Bölcsődék, óvodák, iskolák, [**Oktatásügy és ifjúságpolitika**][#sbp-ch10]. Elsősorban egy egységes szemléletben, magán- és alapítványi intézményekkel szoros együttműködésben konszolidálná az ifjúságpolitikai feladatokat, az oktatást. Felhívja a figyelmet a súlyos mértékben központosított rendszer által szűkre szabott mozgástérre és keresi azokat a pontokat ahol az ifjúság- és gyermekvédelem témakör mentén támogatást nyújthat.

A [**Vállalkozások és magángazdaság**][#sbp-ch11] kérdéskörre is kitér a program. A vállalkozások tekintetében a fogyasztók számára átláthatóságot, a megbízhatóságot támogató elképzeléseket, starup központok felállítását és az innovácó támogatását tartja kívánatosnak a szerző.   

### A Program hivatalos összefoglalója

Tekintettel arra, hogy a [teljes program][#sbp-program-full] szöveg terjedelme mintegy 150 oldalt tesz ki, az alkotók szükségesnek látták, hogy arról egy [rövídített változatot][#sbp-program-brief] is publikáljanak. 

## Kritikák a programmal kapcsolatban

A nyomtatott- és online média viszonylag érintőlegesen foglalkozott a programmal. A kritikai hangok elsősorban az ellenzéki oldalt képviselők részéről fogalmazódtak meg, ami leginkább abban merült ki, hogy Puzsér Róbert indulásával a kormánypárti főpolgármester leváltását célzó ellenzéki összefogástól von el értékes szavazatokat, ami szembenáll azzal, hogy ezt a nézetet még az ellenzéki összefogást támogató [politikai szereplők sem osztják][#valaszonline-ungar].

Egy másik általános megközelítés a program jelentőségét igyekszik elérvényteleníteni azzal az érveléssel, hogy az megvalósíthatatlan ha nem találkozik kormányoldali támogatottsággal, esetleg az a megvalósítást politikai okokból igyekszik gátolni, a forrásokat elvonni. Ezt a vélekedésnek némiképp alátámasztani látszik Gulyás Gergely Miniszterelnökséget vezető miniszter [kijelentése][#444-gulyas], bár - annak aggályos üzenetértékétől eltekintve - nem ismert a Miniszterelnökség álláspontja magát, a Sétáló Budapest programját illetően.

A kritikák fennmaradó része jellemzően Puzsér Róbert városvezetési alkalmasságát kérdőjelezi meg, amelyre az általa életrehívott civil szerveződés és a fent említett Sétáló Budapest program megalkotása - amennyiben az megvalósítható szakmai és politikai programot képvisel - lehet mérlegelendő, érvényes válasz.

## A Program támogatottsága

A választási részvételhez szükséges 5000 érvényes támogatói aláírást meghaladó [6316 ajánlás][#merce-6000] megszerzése arra enged következtetni - miközben ismert, hogy a civil szférából érkező aspiránsok messze nem azonos körülmények mellett tudnak kampánytevékenységet folytatni mint a párttámogatásokat élvező jelöltek -, hogy a választói elérések és a kihasználható médiafelületek arányában a fővárosban van számottevő igény az Egyesület által meghírdetett zöld, transzparens és értékalapú politizálásra.

A támogatók között feltűnt Schiffer András[1][#fb-schiffer] és Vona Gábor[2][#fb-vona] korábbi politikai szereplő is akik aktív politikai pályafutásuk idején két, egymástól markánsan különböző nézeteket képviselő párt vezetői tisztségét töltötték be.  

[#valaszonline-ungar]: https://www.valaszonline.hu/2019/09/18/ungar-peter-lmp-ellenzek-interju/  
[#mandi-vona]: https://mandiner.hu/cikk/20190905_torzsi_haboru_puzser_egy_platora_kerult_vonaval
[#444-gulyas]: https://444.hu/2019/09/12/gulyas-megerositette-ha-karacsony-nyer-ervenyet-veszti-a-budapest-es-a-kormany-kozti-1000-milliardos-megallapodas
[#merce-6000]: https://merce.hu/2019/09/06/elegendo-ajanlast-gyujtott-ossze-igy-hivatalosan-is-indulhat-a-fopolgarmesteri-cimert-puzser-robert/
[#sbphome]: https://setalobudapest.hu
[#u2b-6000]: https://www.youtube.com/watch?v=yXPJo7F00Z8
[#u2b-sbpstart]: https://www.youtube.com/watch?v=KvO_erdaBhE
[#fb-schiffer]: https://www.facebook.com/Robert.Puzser/photos/a.362831433792676/2406613812747751/?type=3&theater
[#fb-vona]: https://www.facebook.com/SetaloBudapest/photos/a.2217510285192878/2432155843728320/?type=3&theater
[#sbp-program-full]: https://drive.google.com/file/d/1wFcQU3gOHMsR8KOZ1H_lVRZx_oUdubgS/view
[#sbp-program-brief]: https://setalobudapest.hu/wp-content/uploads/S%c3%a9t%c3%a1l%c3%b3-Budapest-%c3%96sszefoglal%c3%b3-24-pont.pdf
[#sbp-program-main]: https://github.com/setalo-budapest/program/blob/master/index.md
[#sbp-ch3]: https://github.com/setalo-budapest/program/blob/master/003-varosarculat-es-oroksegvedelem.md#v%C3%A1rosarculat-%C3%A9s-%C3%B6r%C3%B6ks%C3%A9gv%C3%A9delem
[#sbp-ch2]: https://github.com/setalo-budapest/program/blob/master/002-varosszerkezet.md#v%C3%A1rosszerkezet
[#sbp-ch1]: https://github.com/setalo-budapest/program/blob/master/001-fovarosi-onkormanyzas-szervezeti-kerdesei.md#a-f%C5%91v%C3%A1rosi-%C3%B6nkorm%C3%A1nyz%C3%A1s-szervezeti-k%C3%A9rd%C3%A9sei
[#sbp-ch4]: https://github.com/setalo-budapest/program/blob/master/004-kozlekedes.md#k%C3%B6zleked%C3%A9s
[#sbp-ch5]: https://github.com/setalo-budapest/program/blob/master/005-varosi-kornyezet-es-kornyezetvedelem.md#v%C3%A1rosi-k%C3%B6rnyezet-%C3%A9s-k%C3%B6rnyezetv%C3%A9delem
[#sbp-ch6]: https://github.com/setalo-budapest/program/blob/master/005-varosi-kornyezet-es-kornyezetvedelem.md#v%C3%A1rosi-k%C3%B6rnyezet-%C3%A9s-k%C3%B6rnyezetv%C3%A9delem
[#sbp-ch7]: https://github.com/setalo-budapest/program/blob/master/007-a-fovaros-ejszakai-gazdasaga-ez-nappali-kulturaja.md#a-f%C5%91v%C3%A1ros-%C3%A9jszakai-gazdas%C3%A1ga-%C3%A9s-nappali-kult%C3%BAr%C3%A1ja
[#sbp-ch8]: https://github.com/setalo-budapest/program/blob/master/008-lakhatas-es-hajlektalansag.md#lakhat%C3%A1s-%C3%A9s-hajl%C3%A9ktalans%C3%A1g
[#sbp-ch9]: https://github.com/setalo-budapest/program/blob/master/009-szocialis-ellatasok-es-egeszsegugy.md#szoci%C3%A1lis-ell%C3%A1t%C3%A1sok-%C3%A9s-eg%C3%A9szs%C3%A9g%C3%BCgy
[#sbp-ch10]: https://github.com/setalo-budapest/program/blob/master/010-oktatasugy-ifjusagpolitika.md#oktat%C3%A1s%C3%BCgy-ifj%C3%BAs%C3%A1gpolitika
[#sbp-ch11]: https://github.com/setalo-budapest/program/blob/master/011-vallalkozasok-magangazdasag.md#v%C3%A1llalkoz%C3%A1sok-mag%C3%A1ngazdas%C3%A1g